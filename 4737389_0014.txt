6 Ι. DE ORTHOGRAPHIA.

partim vetustate horrida, posteriorum primum fucata quadam
antiquitatis specie (quae quidem maxime affectabatur saec. ΙΙ),
. deformis, deinde rusticitate, a saeculo quippe ΠΙ p. Chr. n.
in barbariem vergente sermone Latino. Praeterea ut in ser-
mone, ita in scriptura tamquam scopulum nos fugere oportet
quaevis inusitata, excepto quando ea adhibentur cum con-
silio certo ac ratione, velut ad imaginem quandam antiqui-
tatis reddendam aut irridendi causa. Sequendus iyitar summas
ille Latini sermonis arbiter Cicero, qui dixit in Oratore (48,
160), se in eis, quae aliter sua aetate efferrentur atque prisca,
usum loquendi populo concessisse, scientiam sibi reservasse.

Ceterum satis constat Romanorum plerosque in ortho-
graphia uon satis fuisse constantes aut diligentes*(de quo di-
gnissima memoria quae tradit Marius Victorinus pg. 2456
sqq. P.): nos tamen in ea oportet aliquanto plus ponere
studii. Nam curn in illis Latinae linguae usus esset vivus ac
nativus, non erat timendum, ne pronuntiatio orthographiae
pravitate posset corrumpi. Aliter nunc res habet: nam cum
sermone utamur Latino extrinsecus adscito et grammaticorum
opera percepto, scribendi nos studere oportet et integritati et
aequalitati. Propterea ubi drwlex constat scriptura, ea· omnino
nostro usu est adhibenda, qnae commendatur soni suavitate,
quam Graeci dicunt euphoniam, satis cum constet illa solum
in pronuntiando usos esse veteres, quatenus vigebat lingua
Latina: v. c. scribendum tempto, non temto, ahenas, non
aenas, incolae, non inchoo, di non dii.

Ipsi sane Romani, quo longius cultu et eruditione sunt
provecti, eo magis diligentes vel potius morosi in scribendo
ac pronuntiando extiterunt, haud raro ut propter analogiam
veram vel falsam laederent leges euphoniae: quod tamen
nos non debemus imitari exemplum.

ξ. 2.
De fontibus orthographiae Latinae.

Fontium ex quibus possit peti orthographiae Latinae peritia
,oenus est quadruplex: yrammatieorum scripta veterum, librorum
Latinorum codices , inscriptiones, auctoritas poetarum.

 

