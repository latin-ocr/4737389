1. DE onffloeaAPfflA. 7

., De grammaticis.

Grammatici magis magisque vergente sermone Latino
quod plurimum operae dederunt scripturae verborum corri-
gendae, quae et ipsa vulgi imperitia erat corrupta, non est
mirum. Igitur a multis aut locis singulis aut aliquando totis
voluminibus tractata orthographia. Sed eorum cum eura ex—
aminanda et caute adhibenda placita. Nam saepe aut eorum
quos sequuntur errore decepti aut propria levitate inducti
ineptissima quaeque et falsissima probaverunt. Qua in re
maxime eis fuit fraudi cupido discernendi similia, veluti cum
distinguebantur ab eis vertex, et vortex aut adeo arbor et¹ ambos,
lepor et lepos, praeterea graecae linguae respectus nimius,
denique studium exquirendi, unde verba essent ducta. Nam

’ - ad illustrandas origines vocabulorum Latinorum cum nulla

eis lingua suppeteret praeter Latinam et Graecam, in ety-
mologia factitanda eos plerumque a vero aberrare oportebat3
eaque pravitate etiam orthographia corrupta.

Ac tamen grammaticorum testimonia utilissima saepe
et gravissima, partim quia codicibus sunt usi aliquanto anti-
quioribus quam quibus nos utimur, partim quia secuti sunt
ut plurimum auctoritatem grammaticorum primi p. Chr. n.
saeculi, quo et sermo Latinus fuit emendatissimus et ortho-
graphiae studiu'm acerrimum idemque subtilissimum. Etenim
satis constat huius temporis scriptorum , quamquam diversi
fuerunt doctrina et rationibus, maiorem partem ea probasse
placita in scriptura verborum, quae paragr. 1 commendavimus.

Orthographiae studium inter Romanos tam fuit antiquum
quam studium litterarum. Ipsum iam Livium Andronicum
scripturae verborum rectae haud mediocrem operam navasse
veri est simillimum. Mox Ennius in eadem est versatus
cura. Deinde Accius quaedam novavit, quae quidem minus
placerent Lucilio, homini et ipsi rei orthographieae studio· ,
sissimo. Deinde per Terentium Varronem, Nigidium Figulum,
Verrium Flaccum hoc studium est propagatum ad homines
doctos saec. p. Ghr. primi et secundi. Ceterum temporibus
illis orthographiae et grammaticae quanta fuerit cura, apparet
vel ex hoc, quod ipse primus ille Caesarum C. Iulius de

