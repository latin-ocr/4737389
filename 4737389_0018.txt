10 1. DE camoenarum.

scriptis: nam multas apparet aut hominum esse plebeiorum
atque indoctorum aut eorum, a quibus scalperentur, culpa
depravatas. Quare ex inscriptionibus >maxime respiciendas
apparet eas, quae publica auctoritate sint factae ab Augusti
inde tempore ad Antoninorum.

Ceterum et inscriptionum optimarum et membranarum
praestantissimarum testimonia ita inter se concinere solent
et conspirare, ut facile intellegas neutris posse nos carere
ad orthographiam Latinam constituendam. Cuius rei miri-
ficum documentum est hoc, quod Porfyrius Optatianus, Gon-
stantino Magno aequalis, homo Latini sermonis peritus ad-
modum, cum carminibus artificiosissimis multorum verborum,
quibus utitur, scripturam apertissime declararit, locis pleris-
que eo utitur scribendi modo, qui et codicum et inscriptionum
auctoritate adseritur.

ἓ. 5.
De auctoritate poetarum.

Iam cum et librarios et inscriptionum auctores appareat
eo magis fide dignos, quo accuratius sunt secuti auctoritatem
grammaticorum saec. p. Chr. n. I, tamen ne errores oriantur,
haud ita raro deserenda etiam horum placita. Satis enim
constat eos, doctrinis impeditos falsis, interdum commendasse
scripturas tales, quae nullo modo congruae essent pronun· ·
tiandi consuetudini. Quibus cum veteres Romani uti possent
sine ullo periculo male pronuntiandi, quippe quibus nativa
esset et a parentibus tradita sermonis Latini elegantia, nos,
quibus cum labore ac sudore extrinsecus adsciscendae sunt
magistrorum opera leges sermonis latini, a talibus scripturis
omnino abstinere addecet. Exemplis rem declarabo. Etenim

cum et grammaticorum doctrina et membranarum inscriptio-

numque auctoritate commendentur ut plurimum nominativi
dii ii, dativi vel ablativi diis iis, reiciantur di i, dei ei, dis

ἱε, deis eis, num tandem his obsequemur testimoniis? At
alia longe commendantur auctoritate poetarum, quorum usu

firmatur Romanorum cultissimum quemque usum esse fere
formis quae sunt di dis i is et aliquando sed rarissime illis

 

