8 I. DE ORTHOGRAPHIA.

analogia scripsit libros quodque Claudius Caesar aliquot litteris
additis auxit litteraturam Romanorum sive, ut vulgo vocatur,
alphabetum. ¹ ⁸

Saeculo post Chr. n. primo ac secundo magna admodum
provenit Romae grammaticorum copia. Ex quibus maxime
fuerunt insignes et ad orthographiam constituendam -utiles
M. Valerius Probus ‚ C. Plinius Secundus, Caesellius Vindex,
Flavius Caper, Velius Longus, Terentius Scaurus. rSed ex
horum studiis praeter ea, quae posteriorum grammaticorum
servata sunt curis, nihil pervenit ad nos nisi excerpta ex
Capri scriptis Longique ac Scauri libelli singuli. Ceterum
ut ea quae M. Tullius in Oratore [45, 153—48, 162], ita
quae Quintilianus instit. orat. libro I [cap. 7] de orthographia

 

sui temporis tradit, utilia admodum cognitu. Praeterea Gellius, . ’

qui floruit Antoninorum tempore, ut est homo va'riae doctrinae,
in noctibus Atticis saepe tractat res orthographicas,

Saeculo III et proximis deficiente doctrina propria cum
grammatici paratis antiquorum uterentur copiis, maxime Varro-
nis, Verrii, Probi, Plinii, Caesellii, ingentia illa priorum
volumina in brevius contrahi sunt coepta. Ita saeculo ΙΙΙ
a Pompeio Festo Verrii libri de significatione verborum,
Plinii de dubio sermone a Iulio Romano sunt excerpti. Ce-
terum plerique grammaticorum ut olim, ita tunc rem ortho-
graphicam obiter magis tractavere quam propriis libris.

Utilissima sunt ad orthographiam vetustissimam co-
gnoscendam, quae medio saec. IV Marius Victorinus primo
libro artis grammaticae (p. 2456 sqq. P.) inseruit. Praeterea
multa cognitu digna inveniuntur in scriptis Charisii, Dio-
medis, Donati et quae sub Probi nomine feruntur. Ea omnia
etiam saeculi sunt quarti.

Ex saeculi V scriptis maxime ad usus pertinent nostros
Prisciani Caesareensis institutionum grammaticarum libri
XVIII. Denique paene in ipso fine litterarum Latinarum po-
situs Aurelius Cassiodorius circa a. DLX ex variis diversorum
pretio auctorum scriptis conflavit librum de orthographia.

Praeterea non est quod dicam, praeter eos quos memoravi
etiam in aliorum grammaticorum scriptis subinde reperiri,

